Βίντεο.


Πιστεύω ότι όλοι συμφωνούμε στο ότι το βιβλίο των Ψαλμών είναι ένα ιδιαίτερα ωραίο και ξεχωριστό μέρος στην Αγία Γραφή. Μας αποκαλύπτει τα αισθήματα άλλων αρχαίων λάτρεων του Ιεχωβά, με τους οποίους μπορεί πολλές φορές να ταυτιζόμαστε, και, μέσω αυτών, ο Ιεχωβά να εκφράζει την αγάπη του για εμάς.

Τα πρώτα 4 κεφάλαια, τα οποία και εξετάζουμε αυτή την εβδομάδα, εστιάζουν στην αξία της οσιότητας στον Ιεχωβά και, ιδιαίτερα το 2, τονίζει τη σημασία της ουδετερότητας στα πολιτικά ζητήματα. Πόσο σημαντικό είναι αυτό, ιδιαίτερα στην εποχή μας. Βλέπουμε ότι στον κόσμο αντί να  επικρατεί ενότητα εκείνος διχάζεται ολοένα και περισσότερο. Σε πολλά ζητήματα, αλλά κυρίως στα πολιτικά, επικρατούν διάφορες απόψεις και οι άνθρωποι που τις υποστηρίζουν μάχονται ο ένας τον άλλον.

Εμείς, ωστόσο, ως Μάρτυρες του Ιεχωβά, τασσόμαστε με τη Βασιλεία του. Αναγνωρίζουμε ότι μόνο ο Ιεχωβά είναι ο δικαωματικός Βασιλιάς της γης και το διακυρήττουμε αυτό στους ανθρώπους. Πώς αντιδρούν εκείνοι σε αυτό το άγγελμα?

Οι περισσότεροι, όπως αναφέρεται στο εδάφιο Ψαλμός 2:2 (ΔΙΑΒΑΖΩ)

Οι άνθρωποι βλέπουμε ότι αντιδρούν με αυτόν τον τρόπο. Αρνούνται να αποδεχτούν τον διορισμένο κυβερνήτη από τον Ιεχωβά. Τα καλά νέα που διακηρύττουμε για εκείνους δεν είναι καλά. Για αυτό και αν και πολλοί άρχοντες αυτών των εθνών ισχυρίζονται ότι υπηρετούν τον Θεό, δεν θέλουν να παραδώσουν τη δική τους εξουσία και, ορισμένες φορές, αντιδρούν σε αυτά τα καλά νέα με το να επιτίθενται στους όσιους ακολούθους του Ιησού, όπως έκαναν και οι άρχοντες στην εποχή του ίδιου του Ιησού.

Ποια είναι η στάση του Ιεχωβά καθώς περιμένει μέχρι να εγκαθιδρύσει τη Βασιλεία του στη γη; Ο ίδιος μας απαντάει στα εδάφια Ψαλμοί 2:10-12 (ΔΙΑΒΑΖΩ)
Όπως παρατηρούμε, ο Ιεχωβά προσκαλεί όλους τους ανθρώπους και τους δίνει την ευκαιρία να ταχθούν με τη Βασιλεία του. Πώς μπορούμε εμείς να δείχουμε ότι υποστηρίζουμε αυτήν την Βασιλεία; Με το να παραμένουμε ουδέτεροι. Όπως βλέπουμε και στην ΕΙΚΟΝΑ του φυλλαδίου εργασίας, στις μέρες μας, οι τρόποι με τους οποίους μπορεί να επηρεαστεί η στάση ουδετερότητας μας είναι αρκετοί. Για αυτό και θα μας βοηθάει αν κάνουμε ανά διαστήματα την αυτοεξέταση που αναφέρεται στο φυλλάδιο εργασίας. 

ΕΡΩΤΗΜΑ

Είναι αλήθεια ότι πολλές φορές η στάση ουδετερότητας μπορεί να μας φέρει οικονομικές, κοινωνικές ή άλλου είδους δυσκολίες. Αν όμως είμαστε αποφασισμένοι να ταχθούμε υπέρ του Ιεχωβά, τότε μπορούμε να είμαστε σίγουροι ότι θα συμβεί αυτό που διαβάσαμε στα εδάφια προηγουμένως. Όπως είδαμε, θα χαρούμε και θα είμαστε ευτυχισμένοι.
